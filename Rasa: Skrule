Skrule (Ryboludzie)
Rasa wysoce rozwiniętych humanoidalnych ryb. Wyglądem przypominają murlocki, są zgarbione, tułów i głową są ze sobą połączone, długie ręce i nogi zakończone błoniastymi palcami, duże oczy i usta. Zazwyczaj ubrane w eleganckie stroje specjalnie przystosowane do poruszania się zarówno na lądzie jak i pod wodą. Na powierzchni noszą zazwyczaj szerokie nakrycia głowy do ochrony przed słońcem. 
W walce posługują się najczęściej włóczniami i kuszami. W wojennej technice specjalizują się w wytwarzaniu rozmaitych gazów bojowych oraz trucizn wytworzonych z surowców pochodzenia najprawdopodobniej morskiego. Podczas bitew często zdarza im się posługiwać bronią chemiczną która działaniem przypomina gaz łzawiący. Skrule posiadają również wyjątkową zdolność samodestrukcji poprzez wywołanie w swoim organizmie małej eksplozji z czego korzystają zawsze gdy znajdują się w patowej sytuacji.
Skrule posiadają kilka dużych miast na lądzie przy brzegu morza oraz nieokreśloną ich ilość pod wodą. W skutek ograniczonych możliwości pozyskiwania od nich informacji inne rasy nie za wiele wiedzą o podmorskich terytoriach. Każdy schwytany w niewole skrul prędzej czy później popełnia samobójstwo nigdy nie zdradzając wcześniej sekretów swoich braci. Na lądzie głównych urzędnikiem/generałem jest zwierzchnik lądowy, podlega on administracji podmorskiej która najprawdopodobniej jest znacznie bardziej rozbudowana. Głową całej rasy jest wielki patriarcha który jednak przebywa zawsze pod wodą więc o jego wielkości i wszechpotędze można się dowiedzieć tylko w trakcie rozmowy ze skrulami którzy często lubią chwalić swojego przywódcę niczym boga.
Skrule utrzymują się głównie z handlu morskiego. Kontrolują 75% wpływów z tegoż procederu, reszta to piraci oraz tereny kontrolowane przez syreny które lubią zawierać umowy z ludźmi. Większość handlarzy jednak ulega morskiemu imperium skruli i płaci im 35% zysków w zamian za możliwość przepłynięcia statkiem przez ich tereny morskie.
W większości przypadków skrule zachowują się pokojowo wobec ludzi i innych ras. Posiadają do nich duży szacunek wiedząc że tereny lądowe nie do końca są ich światem. Cechują się dużą kulturą zarówno w przeprowadzaniu negocjacji jak i przy zwyklej konwersacji. Jedynymi znanymi ich wrogami są syreny które skrule uważają za barbarzyński lud który zanieczyszcza ich piękne morze.

